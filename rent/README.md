  <div dir="rtl">  

# نقشه تغییر توان اجاره‌نشینی در تهران

کاهش توان اجاره‌نشینی بخشی از تجربه روزانه مردم تهران در دهه اخیر بوده است و ماه به ماه طبقات درآمدی بیشتری توان سکونت در تهران را از دست داده و مجبور به ترک این شهر و سکونت و در حواشی آن می‌شوند. در این نقشه سعی شده است با استفاده از داده‌های مرکز آمار که به صورت فصلی میانگین میزان اجاره‌بها و قیمت آپارتمان را به تفکیک مناطق شهر تهران منتشر می‌کند و با حساب ضریب افزایش حقوق که به صورت سالیانه با تصویب هیئت وزیران اعمال می‌شود، تغییرات توان اجاره‌نشینی از سال ۱۳۸۸ به نمایش در آورده شود.

[![نقشه توان اجاره‌نشینی در تهران](https://alitayebi.github.io/maps/rent/assets/thumbnail-hr.png)](https://alitayebi.github.io/maps/rent/)

## راهنمای استفاده از نقشه

### ۱. تعیین میزان حقوق یا درآمد در سال ۱۴۰۰

حقوق یا درآمد ماهیانه خود را در سال ۱۴۰۰ وارد کنید. علت مبنی قرار دادن حقوق در محاسبات این نقشه، عدم تطابق افزایش حقوق با تورم رسمی در کشور و نقش سهم اجاره‌بها از درآمد در توان اجاره‌نشینی است.

### ۲. تعیین سهم اجاره‌بها از درآمد ماهیانه

سهم اجاره از درآمد یکی از مهمترین شاخص‌های مسکن در تعیین کیفیت سکونت است. این شاخص در سال‌های گذشته سال به سال افزایش یافت. معمولاً حداکثر سهم هزینه سکونت (وام مسکن یا اجاره) از درآمد ماهیانه حدکثر ۳۰ درصد تعیین می‌شود.

### ۳. تعیین متراژ آپارتمان

یکی دیگر از شاخص‌های کاهشی در شاخص‌های مسکن سرانه مسکن به ازای هر فرد و هر خانوار است. در این بخش می‌توانید متراژ آپارتمان مدنظر خود را برای بررسی وارد کنید.

### ۴. مشاهده تغییر توان اجاره‌نشینی در شهر تهران از سال ۱۳۸۸

بعد از تعیین موارد فوق در بخش پایانی می‌توانید تغییر توان اجاره‌نشینی در سطح تهران را به تفکیک مناطق ۲۲ گانه از بهار ۱۳۸۸ به صورت فصلی مشاهده کنید.


## منابع

۱. مرکز آمار ایران، [متوسط اجاره‎ی ماهانه به‌علاوه‎ی سه‌ درصد وديعه‎ی پرداختی برای اجاره‎ی يک مترمربع زيربنای مسكونی به تفکیک مناطق شهرداری تهران در سال‌های ۱۳۸۸ تا ۱۴۰۰](https://www.amar.org.ir/%D8%AF%D8%A7%D8%AF%D9%87%D9%87%D8%A7-%D9%88-%D8%A7%D8%B7%D9%84%D8%A7%D8%B9%D8%A7%D8%AA-%D8%A2%D9%85%D8%A7%D8%B1%DB%8C/%D8%B3%D8%A7%D8%AE%D8%AA%D9%85%D8%A7%D9%86-%D9%88-%D9%85%D8%B3%DA%A9%D9%86/%D9%85%D8%B9%D8%A7%D9%85%D9%84%D8%A7%D8%AA-%D9%82%DB%8C%D9%85%D8%AA-%D9%88-%D8%A7%D8%AC%D8%A7%D8%B1%D9%87-%D9%85%D8%B3%DA%A9%D9%86#5629811) - دسترسی ۱۴ اپریل ۲۰۲۲

۲. مصوبات هیئت وزیران، [میزان حداقل دستمزد در ایران در سال های مختلف](https://www.tabnak.ir/fa/tags/3280/1/%D8%AD%D8%AF%D8%A7%D9%82%D9%84-%D8%AF%D8%B3%D8%AA%D9%85%D8%B2%D8%AF) - دسترسی ۱۴ اپریل ۲۰۲۲

۲. کتابخانه جاوااسکریپت [Leaflet](https://github.com/Leaflet/Leaflet)



  </div>
